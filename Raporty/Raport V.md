**Raport V** 30.11.2018

W tym tygodniu postanowiłam jednak zająć się czymś innym. Zauważyłam, że mój kod nie jest zbyt składny, jak również nie do końca jeszcze rozumiem działanie openFrameworksa, a konkretnie działania funkcji update i draw (która wykonuje się pierwsza? jak długo? jak ich używać?), dlatego też w tym tygodniu zapoznawałam się z dokumentacją i przykładami do niej, oraz różnymi materiałami w internecie na ten temat, a także wstępnie zaplanowałam, jak należy przerobić kod, by był on bardziej funkcjonalny i efektywny. 

W najbliższym tygodniu zamierzam ten kod przerobić (zapisanie niektórych rzeczy takich jak mierzenie podobieństwa czy też rysowanie kółek w nowych, osobnych funkcjach). Jeżeli wystarczy mi czasu, mam zamiar wrócić do zadania z zeszłego tygodnia, to znaczy napisania funkcji odpowiedzialnej za mutacje.
